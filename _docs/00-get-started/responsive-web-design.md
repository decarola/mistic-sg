---
title: Responsive Web Design
info: Il Responsive Web Design (RWD), insieme al Progressive Enhancement, è uno dei principi chiave di tutto il lavoro. Tutte le componenti del sito sono pensate per essere responsive.
---

![Mobile first]({{ site.baseurl }}/styleguide/images/mobile-first.png)

Di seguito alcuni accorgimenti presi nella fase di realizzazione:

- il layout della pagina si adatta di volta in volta in modo da garantire una leggibilità e una comprensione della stessa. Ad esempio la lunghezza delle righe di testo non dovrebbe mai superare i 65, 70 caratteri.
- la grandezza dei testi (_font-size_) è grande a sufficienza per garantire un buon livello di leggibilità.
- le aree sensibili (link, bottoni, elementi di input) sono grandi abbastanza da poter essere utilizzate non esclusivamente con un puntatore (mouse) ma anche da puntatori meno precisi (es. dita).
- il sito è consultabile comodamente da dispositivi mobili, senza richiedere azioni di _zoom_, _pinch_ o simili.

### Mobile first

Con _mobile first_ intendiamo che l'esperienza utente, tutti i contenuti, tutte le parti interattive (prima fra tutti la navigazione), sono progettate in modo efficiente e considerando quello che potrebbe essere lo scenario di fruizione meno comodo (che spesso coincide con uno schermo molto piccolo).     
Progettando prima per questi scenari più difficili automaticamente facciamo un lavoro di ottimizzazione dei contenuti (eventualmente limitando o eliminando i contenuti secondari), diminuendo lo sforzo cognitivo nella comprensione del contenuto della pagina e in fine, un lavoro di ottimizzazione dal punto di vista delle _performance_.